---
ID: 14761
post_title: >
  টিইসিএন এ নানা
  আয়োজনের মধ্য
  দিয়ে
  আন্তর্জাতিক
  মাতৃভাষা দিবস
  পালন
author: Md. Mehedi Hasan Sumon
post_excerpt: ""
layout: post
permalink: https://tecn.ac.bd/pulse/14761
published: true
post_date: 2019-02-21 21:51:16
---
আজ মহান ২১ শে ফেব্রুয়ারী ২০১৯,শহীদ দিবস ও আন্তর্জাতিক মাতৃভাষা দিবস।এই মহান দিনটিকে ঘীরে প্রতিবছরই টেক্সটাইল ইঞ্জিনিয়ারিং কলেজ নোয়াখালীতে নানা অনুষ্ঠানের আয়োজন করা হয়।প্রতিবছরের মতো এবারও নানা আয়োজনের মধ্য দিয়ে এই দিনটি পালিত হয়। রাত ১২•০১ মিনিটে শহীদদের প্রতি শ্রদ্ধাজ্ঞ্যাপন ও শহীদ মিনারে পুষ্পস্তবক অর্পনের মধ্য দিয়ে ২১ ফেব্রুয়ারীর আয়োজন শুরু হয়।এ সময় টিইসিএন এর মাননীয় অধ্যক্ষ ইঞ্জিঃ এ.কে.এম ফজলুল হক স্যার সহ অন্যান্য শিক্ষকবৃন্দ,কর্মচারি এবং ছাত্রছাত্রীরা উপস্থিত ছিল।

এর পর সকাল ৬.৩০ মিনিটে বাংলাদেশের জাতীয় পতাকা উত্তোলন ও জাতীয় সংগীত পরিবেশন করা হয়। সকাল ৯.০০ টার সময় আয়োজন করা হয় ভাষা দিবস উপলক্ষে আলোচনা সভা।এ আলোচনা সভায় মাননীয় অধ্যক্ষ ইঞ্জিঃ এ.কে.এম ফজলুল হক স্যার,শিক্ষক ও কর্মচারি বৃন্দ সহ ছাত্রছাত্রীরা।এ আলোচনা সভায় ভাষা আন্দোলনের ইতিহাস ও এর গুরুত্ব নিয়ে আলোচনা করা হয়।

এর পর সকাল ১০.০০ টার সময় প্রামাণ্য চিত্র প্রদর্শন করা হয় এবং ভাষা শহীদদের আত্মার মাগফিরাতের কামনা করে দোয়া করা হয়। এর পর সকাল ১০. ৩০ টার সময় সাংস্কৃতিক অনুষ্ঠানের আয়োজন করা হয়।সাংস্কৃতিক আয়োজন শেষে বেলা ১.০০ টার সময় অনুষ্ঠানের সমাপ্তি ঘোষণা করা হয়।